content: "1\n\nMamafaza voa, ka aza mba malaina\nFa tsy fantatrao re \u2019zay ho\
  \ vanona;\nNa amin\u2019ny hariva, na amin\u2019ny maraina,\nMamafaza voa tsy mijanona:\n\
  \n:,:Matokia re, matokia re,\nHisy amboara ho anao anie:,:\n\n2\nMamafaza voa amin\u2019\
  ny mahantra,\nKa aza mba mifidy \u2019zay hasian-tsoa;\nFa ny fo mazoto sady feno\
  \ antra\nDia homen\u2019ny Tompo valisoa tokoa:\n\n3\nMamafaza voa amin\u2019ny\
  \ malemy,\nHatanjaho \u2019reo \u2019zay reraka ao am-po;\nAsehoy Jesosy loharanon-kery,\n\
  Ao no anovozy \u2019zay ilain\u2019ny fo:\n\n4\nMias\xE0 sakaiza! milofosa tsara\n\
  Dieny mbola misy asaazonao atao;\nMatahora sao tsy vita ilay anjara\n\u2019Zay napetraky\
  \ ny Tompo aminao."
id: 366
key: C
title: MAMAFAZA VOA

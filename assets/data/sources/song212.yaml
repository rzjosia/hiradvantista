content: '1

  Ry Tompo Zanaharinay,

  Manati-tsaotra izahay,

  Fa efa novelominao,

  Ka tratra izao anio izao.

  2

  Ny haizina efa lasa izao,

  Mazava no naposakao;

  Levony koa ny otanay,

  Ka hazavao ny hevitray.


  3

  Ny asanay atao anio,

  Atrehonao ka mba tahio,

  Hatao ho voninahitrao,

  Handraisanay ny antranao.


  4

  Derainay Ianao, ry Ray,

  Derainay Jeso Tomponay,

  Derainay ny Fanahy koa,

  Derainay fa Mpanisy soa.'
id: 212
key: A
title: RY TOMPOZANAHARINAY

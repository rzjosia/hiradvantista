content: "1\nRy Jeso Tompo ny hasoavanao\nNo itokianay mpanomponao;\nKa mitariha ny\
  \ fiananay,\nAza ilaozanao, momb\xE0 anay.\n\n2\nIlay Satana fahavalonay,\nIzay\
  \ mandresy sy mandratra anay.\nRy Jeso, Ianao no tanjakay,\nArovinao re ka momb\xE0\
  \ anay.\n\n3\nInjao ny loza mampangovitra,\nNy tranolainay mety rovitra.\nHe! Fa\
  \ matahotra ny zanakao,\nO! mba vangio re, arovinao\n\n4\nHe! kely hery ka mivadi-po\n\
  Sy olon\u2019osa sady ory koa.\nMila ny fanavotanao izao,\nMpamonjy tia \xF4, arovinao.\n\
  \n5\nKa na midona aza ny manjo\nMila ho reraka, mamoy fo,\nNy ranomasoko koa mitrahotraho,\n\
  Arovinao re ka mba iantrao."
id: 280
key: Eb
title: RY JESO TOMPO NY HASOAVANAO

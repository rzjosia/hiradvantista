content: "1\nJiro mazava eo an-dalan- tery,\nNy Teninao, ry Ray an- danitra!\nMitarika\
  \ ny dian\u2019 olom-bery\nHo ao an-tany mahafinaritra.\n\nSitrako indrindra ny\
  \ hamaky \u2018zany,\nHanaraka ny toro heviny,\nHampiely koa fahazavany\nSy hanambara\
  \ izao ny heriny.\n\n2\nFandrika maro no mivelatra eny\nAn-d\xE0lana izay diaviko;\n\
  Nefa matoky fa indro re ny teny\nDia mitsilo ny finoako.\n\n3\nRaha mamely re ny\
  \ fahoriana\nKa kivy sady ketraka ny fo,\nNy teninao mitory fifaliana,\nMitondra\
  \ fiononana tokoa.\n\n4\nMandroso isan\u2019 andro izao ny diako,\nManitsy \u2018\
  lay Kan\xE0na ambony ao,\nNy fahazavana hany itokiako,\nTompo Malala, dia ny Teninao."
id: 186
key: Ab
title: JIRO MAZAVA EO AN-DALAN- TERY

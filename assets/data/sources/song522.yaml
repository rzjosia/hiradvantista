content: "1\nMba mivavaha raha vao maraina\nTsarovinao Ilay Mpanao anao.\nIzay niaro\
  \ ny fanahy sy aina\nMba ho salama toy izao:\n\nTsarovy re, ny Tomponao\n\u2019\
  Zay Mpiaro anao\n\n2\nRehefa tonga koa ny antoandro,\nO! miambena tsara ianao,\n\
  Fa manangoly saina isan\u2019andro\nIlay devoly rafinao:\n\n3\nRaha alina mangina,\
  \ ka hatory,\nTsarovy eo ny ota izay natao,\nKa dia ifony mafy sy itsory\nFandrao\
  \ maningotra anao:\n\n4\nNa aiza na aiza ianao mitoetra\nSatana fahavalo ao tokoa\n\
  Ka aza kivy na mba manjoretra\nFa mivavaha mba tsy ho voa."
id: 522
key: C
title: MBA MIVAVAHA

content: "1\nTompo \xF4, mba toneo re\n\u2018Zato tebitebin-tsaiko.\nMila hampivadi-po\n\
  Sady sarotra tsy haiko.\nMampihorohoro lava\nSy mandreraka ny fo;\nNefa raha tonenao\n\
  Dia ho resy ny manjo\n\n2\nTompo \xF4! Ampangino re,\n\u2018Zato herin\u2019onja\
  \ iainako\nMisamboaravoara\nMila hanafotra ny fiainako.\nIzaho mantsy ra sy nofo,\n\
  Olombelona ihany;\nKa ny heriko tsy ampy\nHanoherana izany.\n\n3\nTompo \xF4! Mba\
  \ sitrano re\n\u2018Zato ratra ato am-poko;\nKa soloy fifaliana\nIzany sento sy\
  \ toloko.\nFa izay sitraninao,\nTsy ho orin-java-tsoa,\nEny, sambatra aok\u2019\
  izany,\nTena tretrika tokoa."
id: 238
key: F
title: "TOMPO \xD4, MBA TONEO RE"

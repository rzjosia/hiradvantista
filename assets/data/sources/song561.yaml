content: "1\nJesosy \xF4, mpanavotra ahy,\nIanao no antom-piainako\nHe! Ravo ny fanahiko\n\
  Fa novidin\u2019ny ranao soa.\n\nJesosy \xF4, \u2019zaho Anao,\nIanao ahy hatrizao\n\
  Fa ivelomako tokoa\nNy fitiavanao Jeso.\n\n2\nIanao no fiononako\nMamelombelona\
  \ fanahy.\nManala ny otako ao am-po\nMpanjaka Tompo mpitahy.\n\n3\nIanao Jeso \u2019\
  zay tena tia\nNo antenaiko lava izao\nMikatsaka ahy \u2019zay nania\nSambatra aho\
  \ voavonjinao\n\n4\nRaha lavitra Ianao, Jeso,\nHanjavona ny hoaviko\nAkaikinao no\
  \ tiako izao\nEo no fahasambarako."
id: 561
key: Eb
title: "JESOSY \xD4, MPANAVOTRA AHY"

content: "1\nEo am-pelatananao, Ray \xF4,\nNo apetrako izao.\nNy fiainako tontolo\n\
  Eo am-pelatananao,\nMarobe ny fahavalo\nTa hamotraka ahy izao;\nNefa Ianao miaro\n\
  Ny eo am-pelatananao (An-tananao).\nNa ho mora na ho mafy\n\u2019zao fiainako izao,\n\
  Dia vonona aho hihafy\nFa eo am-pelatananao.\n2\nEo am-pelatananao, Ray \xF4,\n\
  No apetrako tokoa.\nNy fiainako rehetra,\nNa ho ratsy na ho soa,\nEny, izao rehetra\
  \ izao\nMiovaova sy mora lo;\nNy eo am-pelatananao\nNo haharitra tokoa. (An-tananao)\n\
  Na ho mamy na hangidy\nNy fiainako (ety),\nApetrako ny safidy\nHo eo am-pelatananao.\n\
  3\nEo am-pelatananao, ry Ray \xF4,\nHo anio sy rahatrizay.\nNy eo am-pelatananao\n\
  Ray \xF4, tsy hangaihay.\nNa ny eso na ny latsa\nTsy hampaninona ahy izao\nFa ho\
  \ sitrana ny ratra\nEo! am-pelatananao, (An-tananao)\nHatrizao sy ho doria\nHo Anao\
  \ dia ho Anao,\nMamy loatra ny fitia\nEo am-pelatananao."
id: 467
key: D
title: EO AM-PELATANANAO

content: "1\nJeso mora fo indrindra,\nTsara sady mahasoa,\nTsy miova, tsy mifindra,\n\
  Tompo be fitia tokoa.\nMba iriko ho toa Azy,\nTsy mba mety soso-po,\nKa hihonona\
  \ ny foko\nRaha avy ny manjo.\n\n2\nJeso tia, manetry tena\nSy nandefitra tokoa,\n\
  Nefa Tompo be harena\nSy Mpanjaka foto-tsoa,\nMba iriko ho toa Azy\n\u2018Zay ninia\
  \ ho ory koa;\nKa ny sainy no fidiko\nFa fiainana tokoa.\n\n3\nHe! Manolo-tena aho\n\
  Ho Anao ry Tompo soa\nKa ny heloko rehetra\nMba sasaonao avokoa.\nEnga mba homenao\
  \ ahy\nFo madio sy vaovao,\nMba hahaizako manefa\n\u2018zay rehetra sitrakao."
id: 111
key: Ab
title: JESO MORA FO INDRINDRA

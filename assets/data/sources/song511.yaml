content: "1\nAkaikinao ry Jeso Tompo\nNo iriko indrindra\n:,: Akaikinao :,:\nNy fiainako\
  \ mirindra.\nAkaikinao ry Jeso tia,\nNo tena mahafa-po\nAkaikinao mampionona ahy\n\
  Raha sendra ny manjo\n\n2\nNy ho eo an-tongotrao Jeso\nNo fifalian\u2019ny foko.\n\
  :,: An-tongotrao :,:\nNy zioga ho zakako.\nAn-tongotrao, ry Jeso tia,\nEo no aroko\
  \ izao,\nNy eo an-tongotrao, Jeso,\nNo herin-janakao.\n\n3\nAkaikinao, anilanao\n\
  Tsy hiala eo intsony.\n:,: Anilanao :,:\nNo tena mampitony,\nAnilanao, ry Jeso tia,\n\
  No tena fiadanam-po\nAnilanao, akaikinao,\nRy Jeso Tompo soa."
id: 511
key: Eb
title: AKAIKINAO RY JESO TOMPO

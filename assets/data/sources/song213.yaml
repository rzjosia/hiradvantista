content: "1\nHe ! tsara ny mpirahalahy\nIray fitia mivory \u2018zao\nKa hazavainao,\
  \ ry Fanahy,\nEntanin\u2019ilay afonao.\nNy vavaka sy hira ataony\nDia tena fofo-manitra\n\
  Ny vavaka sy hira ataony\nTafakatra ao an-danitra.\n2\nEo anoloanao, ry Mpamonjy,\n\
  Firaisan\u2019olo-masina.\nEo no mihoby ny voavonjy,\nVoafidy sy voafantina.\nEo\
  \ izy no mif alifaly\nAmin\u2019ny fo finaritra;\nEo izy no mifalifaly\nMihoby ny\
  \ Mpanavotra.\n3\nKa n\u2019aiza n\u2019aiza ivoriana\nDia misy hoby avokoa,\nManjaka\
  \ ao ny fifaliana\nFa tena henika ny soa.\nNy fiangonanao mahazo\nNy famindram-po\
  \ taminao;\nNy fiangonanao mahazo\nNy hery tena manavao.\n4\nRy Rainay tsara arotsahy,\n\
  Hitondra fiadanana,\nNy hasoavan\u2019ny Fanahy\nNoho \u2018Lay Mpanalalana.\nKa\
  \ mba ho fitia mandrakizay\nHo santatr\u2019ilay tany vao\nEny, ho fitia mandrakizay\n\
  No hampiray ny olonao."
id: 213
key: C
title: HE ! TSARA NY MPIRAHALAHY

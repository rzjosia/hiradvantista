content: "1\nIndreto fa vonon-kanompo\n\u2019Zahay zanakao, \xF4, ry Ray,\nTsy misy\
  \ ekenay ho Tompo\nAfa-tsy Jeso Zokinay.\nTsy tianay intsony ny ota\nNamatotra anay\
  \ hatrizao\nNy lalan-komban\u2019ny mpanota\nAfoinay hatramin\u2019izao.\n\nJereo\
  \ \xF4, ryRay,\nFa mandroso \u2019zahay zanakao\nTohano ny fo\nFa hijoro hanaraka\
  \ Anao.\n\n2\nKanefa mafana ny ady\nAtrehinay ankehitrio\nHe! mila hivarina an-kady\n\
  Izahay, ka vonjeo sy ampio.\nSatana mikendry handavo\nMamelatra fandrika be;\nTantano,ry\
  \ Ray, tsy ho lavo\nHaz\xF2ny akaikinao re.\n\n3\nNy herinao Jeso Mpamonjy\nIrinay\
  \ hananana koa\nNy herinao nenti-namonjy,\n\u2019Lay hey mandresy tokoa.\nNy zava-kendrenay\
  \ rehetra\nHanaraka ny didinao.\nFanahy \xF4, tongava hitoetra\nAm-ponay mba ho\
  \ lapanao."
id: 689
key: F
title: INDRETO FA VONON-KANOMPO

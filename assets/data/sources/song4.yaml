content: "1\nIzaho dia hidera Anao\nAmin\u2019ny foko manontolo,\nHasandratro ny feoko\n\
  Eo anatrehan\u2019ny Mpanjaka\nEran\u2019ny toera-masinao\nNo hanandratako ny loha,\n\
  Hihoby ny Anaranao,\nRy Mpitana ny fanekena.\n2\nNiely be ny lazanao\nNoho ny teninao\
  \ mahery\nFiononako re Ianao\nRaha hidonam-pahoriana\nIreo mpanjaka maro koa\nHiankohoka\
  \ ary hitsaoka\nRaha vao reny ny feonao\nManome hery mahasahy.\n3\nFeno ny fiderana\
  \ Anao\nIzao tontolo hita maso\nIzay vahoaka mandre\nHo velon-kira koa mahita\n\
  Ianao Andriamanitra o\nDia mijery anay mahantra\nKa na dia toa lavitra\nDia mamelona\
  \ anay rehetra.\n4\nRaha torovana ny fo\nKa ketraka sy very toky\nNoho ny adi-tsaina\
  \ be\nIzay mandreraka tsy zaka\nDia ny fahamarinanao\nNo mampiarina ny voa,\nKa\
  \ na dia toa reraka\nDia mbola afaka hidera"
id: 4
key: D
title: IZAHO DIA HIDERA ANAO

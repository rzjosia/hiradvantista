content: "1\nAina no fetra, ry Tompo Mpanjaka!\nAina no fetra anarahana Anao,\nKa\
  \ ny faneva tsy maintsy ho zaka\nNy fanompoana tsy maintsy hatao.\n\nIndreto izahay\
  \ hilanja faneva:\nIlay hazo izay nanavotana anay\nAn-tsitra-po no anoloranay tena,\n\
  Ka tano mba ho Anao izahay\n\n2\nAina no fetra ho enti-manoa\nIlay Zanak\u2019ondry\
  \ nisolo anay\nFandavan-tena sy fanaovan-tsoa,\nNo fianarana atolotra anay.\n\n\
  3\nAina no fetra, ry Tompo malala!\nAina no fetran\u2019 ny fitiavanay;\nKa sanatria\
  \ izay hadao na hiala.\nMandrakizay ho anao izahay\n\n4\nAina no fetra, ny nofo\
  \ anefa\nMora mirona ho lavo indray!\nKa manampia, ry Mpandresy mahefa\nO! mba tantano,\
  \ haz\xF2ny izahay.\n\n5\nAina no fetra, ka ampio ry Fanahy!\nAina no fetra, vonjeo\
  \ e, ry Ray!\nAina no fetra, izahay re no sahy;\nAina no fetra, handresy izahay,"
id: 263
key: Ab
title: AINA NO FETRA

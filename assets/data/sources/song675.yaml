content: "1\nNy tokiko dia Aminao, ry Tompo\nAn-tananao ny fiainako re hatrizao\n\
  Tsy mba misy atahorako tokoa\nFa ny herinao no aroko.\n(Fa ny herinao no aro).\n\
  Eo Aminao (dia) eo Aminao\nNo misy toky tsara (he tsara)\nHananako anjara\nFiarovana\
  \ azo antoka.\n\n2\nNy masoko mibanjina tokoa\nToy ny mijery Ray be fitiavana\n\
  Fa Ianao no Raiko ao an-danitra\nTena tia ka mahafinaritra,\n (He! tena tsara)\n\
  Ny masoko mibanjina\nNy tavanao, ry Raiko (ry Raiko)\nRay tena tia ahy,\nFitiavana\
  \ \u2019zay maharitra.\n\n3\nNy fivavahako sy f aniriako,\nDia ny ho eo anilanao\
  \ mandrakizay,\nEo no ahitako fiadanana,\nSy ny tena fifaliana\nRy tokiko, ry heriko\n\
  Ry vatolampy mafy, (he mafy)\nRy vonivatoko,\nTompo Malalako,\nTano aho izao."
id: 675
key: Bb
title: NY TOKIKO DIA AMINAO

content: "1\nJeso \xF4, indreto izahay mpanomponao\nAvy hankalaza sy hanaja Anao izao.\n\
  Raisonao ny saotra izay aterinay anio\nKa ny vavakay re mba valio.\nAza avelanao\
  \ ho reraka izahay,\nFa tohano hery mba haharitra;\nKa raha ho avy Ianao, dia ho\
  \ vonona\nIzahay rehetra vory eto izao.\n\n\n2\nRy Fanahy \xF4, midina, aza ela\
  \ re!\nNy fiasanao mangina zava-dehibe.\n\u2018Zao no zavatra irina: hamasinonao\
  \ re\nNy fiainanay mba ho Anao.\nO! Ampaherezo isan\u2019andro anie\nKa tantanonao\
  \ re mba ho tody soa\nAo an-danitra, dia ho sambatra\nFa handova lov a izay maharitra.\n\
  \n3\nRay \xF4! mamalia ny vavakay atao izao,\nRaiso ho toy ny hanitra ankasitrahanao\n\
  Ka diovinao ny tena, saina sy fanahy,\nAtok\xE0ny re mba ho Anao.\nManantena lanitra\
  \ sy tany vaovao\nIzahay rehetra vory eto izao;\nKa ho sambatra, ao an-danitra:\n\
  Hiara-paly Aminao mandrakizay."
id: 204
key: Ab
title: "JESO \xD4, INDRETO IZAHAY"

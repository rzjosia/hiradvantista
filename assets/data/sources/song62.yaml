content: "1\nHe fitiavan-tsy mba manam-petra,\nFitia tsy mba miova fa mitoetra ny\
  \ fitiavanao\nRy Jeso Tomponay \xF4,\nDia fitia mandrakizay\nKoa na inona re mety\
  \ hitranga\nNa ho mainty re ny lanitra na ho manga\nHohazoniko i Jeso tia\nHatrizao\
  \ ho mandrakizay doria.\n\n2\nHe fitiavan-tsy mba mila tamby\nFitia tena feno, manana\
  \ amby\nNy fitiavanao, ry Jeso Zokinay \xF4\nKa fitia \u2019zay tena soa\nKoa na\
  \ aiza na aiza no hitoetra,\nHo mandritra ny andro iainanay rehetra,\nDia ho tiako\
  \ ianao Jeso tia.\nHatrizao ho mandrakizay doria.\n\n3\nHe fitia tsy haiko tantaraina\n\
  \u2019Lay fitia nihatra taman\u2019aina\nNy fitiavanao, ry Ilay Mpanjakanay \xF4\
  ,\nMamy, tena mamiko.\nKa na ory aho, Jeso, na faly,\nHoventesiko ho hira mifamaly\n\
  Ny ho tia Anao, ry Jesotia.\nHatrizao ho mandrakizay doria"
id: 62
key: Eb
title: HE FITIAVAN-TSY MBA MANAM-PETRA,

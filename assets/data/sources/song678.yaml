content: "1\nNy tany sy ny lanitra,\nNy zava-boary\nNataon\u2019Andriamanitra\nMitory\
  \ ilay Mpahary\nFeno fahendrena be sy hery\n\u2019Zay tsy takatry ny saina.\n\u2019\
  Reo kintana mamiratra,\nManemitra ny habakabaka,\nMilaza fa Andriamanitra\nIrery\
  \ ihany no Mpanapaka.\nMiara-midera ny fitiavanao izahay,\nJehovah Masina \xF4,\n\
  Mpanao izao rehetra izao.\n2\nNy lohasaha mavana,\nNy tendombohitra avo,\nNa ny\
  \ tanety ngazana\nDia samy ravoravo.\nKa midera mafy koa,\nFa hendry Ilay namorona\
  \ ny tany,\n\u2019Reo voronkely tsara feo\nIndray miredona mihira re,\nTsy misy\
  \ \u2019zay mitoreo ireo\nNy biby ke ly sy lehibe\nMiara-midera ny fitiavanao\n\
  Izahay Jehovah Masina \xF4,\nMpanao izao rehetra izao.\n3\nIrinay koa izao, ry Ray\n\
  Hiaraka hitory,\nNy fitiavanao anay\nFa tsy hatoritory\nIanao namorona\nAnay hitovy\
  \ endrika Aminao,\nKa dia midera izahay\nMand\xE0 ny didy masinao, ry Ray\nNavotanao\
  \ mba ho zanakao\nKa saotra, dera no atolotray\nNy fonay tontolo sy ny herinay koa\n\
  Entinay hanompo sy ho tia,\nAnao mandrakizay doria."
id: 678
key: D
title: NY TANY SY NY LANITRA

content: "1\nNy fahotana izay nanjo\nKa tafasaraka koa ny fo\nTaminao Andriamanitra,\n\
  Nahatonga ahy ho mahantra.\n\n\u2019Ndrao anio no andro \u2019zay natao\nMba hihaonako\
  \ Aminao\nAndriamanitra\nKa ny fomba ratsy sy fanao\nHalaviriko hatramin\u2019izao\n\
  \n2\nAmin\u2019ny maraina vao mifoha,\nNa atoandro na hariva koa,\nVonona aho hihaino\
  \ ny Tsitoha,\nHampiseho toetratena soa.\n\n3\nAo koa ny asa izay fanao,\nNy fiteny\
  \ koa izay atao\nSy ny famindran\u2019ny tongotrao\nMba ho fanajana ny Tomponao.\n\
  \n4\nNy fahazavana asehoy,\nNy fahamarinana atoroy\nHotarafin\u2019ny hafa avy eo\n\
  Hampamirapiratra azy ireo."
id: 384
key: Eb
title: NY FAHOTANA

content: "1\nHafaliam-be, he hosana re.\nHoby sy fisaorana\nNo asandratray,ry Mpanavotray\n\
  Zanak\u2019Andriamanitra.\n Tsapanay\u2019zao, ny fitiavanao.\nTena zava-dehibe\
  \ tokoa\nFa nanetry tena ho olona\nNefa Andriamanitra.\n\n2\n\u2018Reo anjely koa,\
  \ gaga avokoa\nNoho ny fitiavanao.\nFa nilaozanao, ny toeranao,\nSeza fiandrianana.\n\
  \ Tianay \u2019zao, mba handeha hankao\nBetlehema, hiankohoka\nAnoloanao, ry Mpamonjy\
  \ soa\nFa navotanao tokoa.\n\n3\nFa mba inona, no haterinay\nHo fanati-tsitra-po?\n\
  Miendrika ho Anao, ry Mpanjakanay\nTena Andriamanitra.\nMoa vola sy harena ve?\n\
  No ilainao hanajana Anao?\nTsia, fa ny fo sy fiainanay\nHo Anao tokoa. Amen."
id: 132
key: Bb
title: HAFALIAM-BE

content: "Ry Tompo \xF4, atolotro Anao\nNy tenako anio;\nFa vonona hanompo Anao,\n\
  Raiso ho Anao doria\n2\nNy masoko tariho, Jeso,\nHijery tsara Anao,\nHifidy lalana\
  \ marina\nIzay tinendrinao.\n3\nNy feoko havaozy anio,\nHitory ny hafatrao.\nHo\
  \ fiderana ny herinao,\nRaiso ho Anao, Jeso.\n4\nNy tanako atolotro koa\nHanao ny\
  \ asanao.\nHe! Sitrako hotantananao,\nRaiso ho Anao anio.\n5\nNy tongotro ho fanirakao\n\
  N\u2019aiza n\u2019aiza aleha\nFa raha Ianao no Mpitarika\nTsy misy tsy mandeha\n\
  6\nNy heriko, ny fahaizako,\nAtolotro Anao\nSatria Ianao no heriko et \u1EF3\n\u2019\
  Zay ifikirako.\n7\nNy fiainako, ekeko hatrizao\nHitoeranao, Jeso,\nFa anilanao dia\
  \ mahasambatra\nFeno hafaliana"
id: 452
key: Eb
title: "RY TOMPO \xD4, ATOLOTRO ANAO"

content: "1\n\u2019Zao no andron\u2019ny hatanorako\nHanatonako Anao, ry Mpamonjy;\n\
  Izay hany mba fanantenako\nItokisako handraisana vonjy.\n\nKa ny voady \u2019zay\
  \ ataoko anio\nTanteraho ary koa mba tahio\nHamasino ho mendrika Anao\nNy toetrako\
  \ hatramin\u2019izao.\n\n\n2\n\u2019Zao no andron\u2019ny hatanorako\nHandreseko\
  \ ny fakam-panahy\nKa ny toetra tsy maintsy ialako\nDia ireo ratsy \u2019zay nahazatra\
  \ ahy.\n\n3\n\u2019Zao no andron\u2019ny hatanorako\nHitoriako Anao, ry Jesosy\n\
  Ka ny toetrako no hilazako\nNy finoako Anao tsy voahosy."
id: 600
key: E
title: "\u2019ZAO NO ANDRON\u2019NY HATANORAKO"

content: "Mahantra aho ka mba aiza,\nNo hahita izany fifaliana,\nSa mbola tia Ilay\
  \ Sakaiza,\n Jeso fitiavana?\nMavesatra ny fahotana\nIzay manapaka ahy e!\nMahery\
  \ koa ny fahosana,\nRay Malala mijere!\n2\nMenatra aho fa mpanota;\nNefa mba manam-pikasana.\n\
  Handao ny ratsy sy ny ota\nKa hahazo famelana!\nKoa mba ampio fa kely hery,\nTafio\
  \ fahamarinana,\nTazony koa mba tsy ho very\nRy Jeso fitiavana.\n3\nMaro ny andro\
  \ nilibana,\nNandaozako lavitra Anao.\nBe sitra-po sy hadalana\nKa nand\xE0 \u2019\
  zay sitrakao.\nMaz\xE0na aho no misaina\nNy tsy hahazo indrafo.\nNoheveriko ho very\
  \ maina\nIlay fitiavanao soa!\n4\nRaiso anio, ry Tompo tia,\nNy voady atolotro izao.\n\
  Tantano aho tsy hania,\nRaiso ho Anao hatrizao.\nNy ady mafy miantsampy\nDia tsy\
  \ ahoako intsony re\nFa ny herinao \u2019zay ampy\nMba hitarika ahy re!"
id: 378
key: F
title: MAHANTRA AHO

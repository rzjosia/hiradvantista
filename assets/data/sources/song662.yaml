content: "1\nFotoam-bolamena tokoa\n\u2019Lay ihaonako isa-maraina\nAmin\u2019i Jeso\
  \ Tompo soa\n\u2019Zay mofo, ranon\u2019aina.\n\nEny, mamy re ny fitiavany,\nLoharano\
  \ mandrakizay\nFifaliana re an-tanany,\nSantatr\u2019ilay rahatrizay.\n\n2\nNy Tavany\
  \ feno fitia,\nMampisava ny fahoriana,\nSy manamaivana ny dia,\nMandresy hakiviana.\n\
  \n3\n\u2019Njay reko ny feony izao\nToy ny antsa mandrotsirotsy\nMameno \u2019lay\
  \ maraina vao\nRavahan-draozy fotsy.\n\n4\nNa dia hisoka tokoa\n\u2019Tony andro\
  \ ety an-tany\nTsy mba ho kivy zany fo\nFa Jeso eo ihany."
id: 662
key: Ab
title: FOTOAM-BOLAMENA

content: "1\nAkaikinao, ry Tompo tia\nHo tena akaikinao,\nNo faniriako ka avia,\n\
  Hat\xF2ny aho izao.\n2\nAkaikinao no mahatamana,\nNy tena akaikinao,\nFa eo dia\
  \ lavitra Satana\nSatria resinao.\n3\nAkaikinao no misy hery,\nDia eo akaikinao;\n\
  Hizorana an-dalan-tery\nMankany Aminao.\n4\nAkaikinaony fahoriana,\nRaha tena akaikinao,\n\
  Dia mody re ho fifaliana\nSy fitahiana izao.\n5\nAkaikinao no ahitana,\nEny, eo\
  \ akaikinao,\nNy Tavanao \u2019zay fahazavana\nSy tokiko izao.\n6\nAkaikinao tsy\
  \ ho ela intsony\nHo tena akaikinao,\nRehefa tonga any ambony\nEo anatrehanao."
id: 420
key: D
title: AKAIKINAO, RY TOMPO TIA

content: "1\nIlay boky \u2019zay nodorana\nDia may, nefa tsy levona;\nIzay natao ho\
  \ lavenona,\nLasa vato fanorenana;\nNoheverina ho foana\nKanjo mainka koa velona\n\
  \u2019Lay nafenina, nalevina,\nNo nisandratra nivelatra! (Mba henoy)\nIza moa no\
  \ hahasakana (Iza moa)\nEny, iza no hanohitra (No hanohitra)\nIlay Teny voasoratra\
  \ (Ilay Teny)\nDia Tenin\u2019Andriamanitra (Andriama nitra)\n\u2019Zao rehetra\
  \ izao no levona (Levona)\nFa ny teny no haharitra. (Haharitra).\n\n2\nIlay Teny\
  \ Masina sy to,\nManambara ny Mpamonjiko,\nTena sarobidy ao am-po\nKa vakiko sy\
  \ iainako:\nFifaliana, fiarovako,\nFahazavana ao an-dalako;\nKoa tanako ho lovako\n\
  Sy isaorako ny Tompoko! (Maty aho)\nMaty aho nefa velona, (Velona)\nFa Kristy no\
  \ ahavelomako (Ahavelomako)\nMaty Izy, ho Mpisoloko, (Soloko)\nNoho ny fahotana\
  \ vitako, (Ota vitako)\nNefa Izy dia natsangana, (Tsangana)\nSantatry ny fitsanganako.\
  \ (Haleloia!)."
id: 749
key: G
title: "ILAY BOKY \u2019ZAY NODORANA"

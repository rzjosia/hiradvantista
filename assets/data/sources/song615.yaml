content: "1\nO! ry tanora izay feno hery\nIndro ny Tompo,\n\u2019Lay mampahery\nMiantso\
  \ Izy anio, ka tsy mangina\nAza variana na be ahiana.\n\nTompo malala \u2019ndreto\
  \ \u2019zahay\nO, sakambino, sao lavo indray\nNy fikasana ho zanakao\nIrina hotanterahinao.\n\
  \n2\n\u2019Zao no fotoana mendrika indrindra\nMba hanolorana ny tenanao\nHanara-dia,\
  \ \u2019Lay be fitia\nTsy mba hivily na haniasia.\n\n3\nKa ny talenta anananao\n\
  Ampiasao, mba hamonjenao\n\u2019Reo namanao, \xF4! Mba tohano,\nTsy ho very \u2019\
  zao na hahita angano."
id: 615
key: G
title: O! RY TANORA IZAY FENO HERY

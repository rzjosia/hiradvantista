content: "1\n\nNa dia maizina ny dia\nMitatao ny rahona,\nMisy toky tena azo antoka\n\
  Dia ilay Mpamonjy tia,\nFeno hasoavana\nAminy ny maso no mifantoka.\n\nAo ambany\
  \ elatrao no fiereko\nRaha mamely ny tafiotra mafy re\nTsy matahotra aho izao\n\
  Fa eo anilako Ianao\nHe! Mazava na ny ali-maizim-be.\n\n2\nNa dia mila hanafotra\
  \ aza\nNy onjan\u2019ny famoizam-po\nMisy tanjona azo amaharana,\nVatolampy tsy\
  \ ho rava:\nKristy \u2019zay Mpamonjiko\nAminy tsy misy atahorana.\n\n3\nTsy mba\
  \ misy izay ahiko\nRaha eo anilany,\nIzy re no manda ikirizako.\nHe! mandroso \u2019\
  zao ny diako\nIsan\u2019andro arovany,\nMandra-pahatonga am-pitsaharako."
id: 656
key: Bb
title: NA DIA MAIZINA NY DIA

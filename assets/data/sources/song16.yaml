content: "1\n Endrey ambony loatra\n Tsy tratry ny sainay,\n He avo tafahoatra\n Ny\
  \ herinao ry Ray\n Ny lanitra sy tany,\n 'zay asan-tananao,\n Mitory lavittra any\n\
  \ Ny voninahitrao.\n2\nTsy takatray mihitsy\n 'Zay vitanao ry Ray;\n Ianao dia tsy\
  \ nitsitsy\n Mba hamonjena anay.\n Fa indro ilay havoana\n Mitafy haizim-be,\n Mitory\
  \ fisoloana\n Sy famelana re.\n3\n Ry Tompom-pamonjena\n He menatra izahay\n Fa\
  \ ratsy nefa ekena\n Ho zanaky ny Ray.\n Atolotray tontolo\n Fa tadiavinao\n Ny\
  \ fonay,ry Mpisolo.\n Satria Navotanao."
id: 16
key: Eb
title: ENDREY AMBONY LOATRA

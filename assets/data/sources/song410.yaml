content: "Raha maizina ny alehanao\nKa manjombona aminao ny lanitra,\nAza miondrika\
  \ ianao\nFa banjino kosa Andriamanitra.\nMbola ao ny Andriamanitra\n\u2019Zay mijery\
  \ sy miahy anao.\nManat\xF2na Azy izao,\nIzy hanaisotra ny tahotrao\n2\nRaha saro-dalana\
  \ koa ianao\nKa mivilivily, mety lavo koa;\nJesosy Tompo akaiky anao\nIzy handray\
  \ anao an-tanan-droa.\nMbola ao ny Andriamanitra\n\u2019Zay mijery sy miahy anao.\n\
  Manat\xF2na Azy izao,\nIzy hanaisotra ny tahotrao\n3\nTsy misy lova maharitra\n\
  Ny eto an-tany na dia iray;\nFa mivon\xF2na hiatrika\nIlay lova soa sy ho mandrakizay\n\
  Mbola ao ny Andriamanitra\n\u2019Zay mijery sy miahy anao.\nManat\xF2na Azy izao,\n\
  Izy hanaisotra ny tahotrao\n4\nEndrey izany fitiavana\nIzay asehonao aminay, ry\
  \ Ray,\nFa manome tsy mba tapaka\nIzay rehetra mety tadiavinay.\nMbola ao ny Andriamanitra\n\
  \u2019Zay mijery sy miahy anao.\nManat\xF2na Azy izao,\nIzy hanaisotra ny tahotrao"
id: 410
key: Bb
title: RAHA MAIZINA NY ALEHANAO

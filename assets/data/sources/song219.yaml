content: "1\nTsaroanay maivana ny adinay;\nNy hasasaranay tsy henonay\nFa fitsaharana\
  \ atolotrao\nKa fifalianay ny Sabatanao.\n\nRaiso re, Tompo \xF4,\nNy saotra vokatry\
  \ ny fo;\nFa taratra avy ao Edenanao\nNy fiadanan\u2019ny Sabatanao.\n\n2\nNy sainay\
  \ reraka mahery indray\nFa aina velona no azonay;\nNy fonay ketraka, tohananao,\n\
  Mahery noho ny Sabatanao.\n\n3\n Ny fiadananao iainanay,\nNy fitahianao no tanjakay\n\
  \ Fa hitanay tokoa ny herinao\nAvy ao anatin\u2019ny Sabatanao.\n\n4\nManiry izahay\
  \ hanompo Anao\nSy mba hitandrina ny didinao.\nO, hamasino re ho zanakao,\nHahay\
  \ manaja ny Sabatanao."
id: 219
key: D
title: TSAROANAY MAIVANA

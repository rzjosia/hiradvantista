content: "1\nFotoana toy inona no efa lasa\nHatramin\u2019ny niarahanao\nNiresahana\
  \ tamin\u2019i Jeso?\nNoborahiny taminao\n\u2019Reo tsiambaratelo \u2019zay nafeninao\n\
  Ka fiadanam-po no nomeny.\n\nO! ekeo re Jeso ho Sakaizanao.\nVonona Izy hamonjy\
  \ anao.\n\n2\nFotoana toy inona no efa lasa\nHatramin\u2019ny nahatsapanao\nRaha\
  \ nivavaka nitalaho ianao\nSaiky nandritry ny alina\nTsaroanao maivana ny entanao\n\
  Nentinao teo amin\u2019i Jeso?\n\n3\nFotoana toy inona no efa lasa\nHatramin\u2019\
  ny nahalalanao\nFa vonona ny hihaino Jeso\nKa hamaly ny vavakao?\nTsy mba mahafoy\
  \ fa Sakaiza tia\nMitantana ny dianao."
id: 334
key: Ab
title: FOTOANA TOY INONA

content: "1\nAvia ry mangetaheta \xF4!\nKa aza dia mba mamoy fo,\nFa indro misy rano\
  \ velona,\nIzay omena mba hamelona\nAnao mahantra sy variana,\nRy zanak\u2019ondry\
  \ very lalana\n\n2\nNy mofon\u2019aina no atolony\nAnao manaiky mba ho olony;\n\
  Ny Tenany no ho fihinana.\nMba hahazoana fiainana\nKanefa tsy mba hovidina anie.\n\
  Fa tena fanomezan-dehibe\n\n3\nJesosy Tompo no nanolotra\nNy rany masina ho avotra;\n\
  Izany raiso mba ho tanjaka\nSy toky ho anao, ry reraka,\nRy mpivahiny sasatra ao\
  \ am-po.\nAvia re ka manar\xE0na fo!"
id: 276
key: G
title: AVIA RY MANGETAHETA O

content: "1\nNy Sabatanao ry Tompo,\nNo tsarovanay izao;\nKa mivory ny mpanompo,\n\
  Mankat\xF2 ny didinao\nEntinay ny fanajana\nSy ny saotra ho Anao,\nAry hira fiderana\n\
  Nohon\u2019ny voninahitrao.\n\n2\nAndro masina indrindra\nNotahianao fahizay;\n\
  Tsy miova, tsy mifindra,\nAndronao Jehovah Ray.\nAndro nitsaharanao\nKa mba itsaharanay\n\
  Ao an-tany vaovao\nMbola hotsaroana indray.\n\n3\nTompo \xF4, tariho izahay\nMba\
  \ hanao ny sitrakao;\nAry hitandremanay\nNy Sabata Masinao.\nNa aiza toeran-kivoriana.\n\
  Raha Sabata toy izao,\nArotsahy ny fitahiana\nHo amin\u2019ny vahoakanao."
id: 216
key: Eb
title: NY SABATANAO RY TOMPO

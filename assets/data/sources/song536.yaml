content: "1\n\nMazava sy mamiratra aok\u2019izany\nNy masoandro raha miposaka\nMisinda\
  \ izao ny haizina an-tany,\nMazava soa no injay mirotsaka.\n\nTonga ao am-po Jesosiko\
  \ malala,\nFanazavana ahy hatrizao,\nMpamonjy soa tsy mba manan-tsahala\nMitondra\
  \ toky, hery, aim-baovao.\n\n2\nRavo tokoa ny fo raha isan\u2019andro\nNo monina\
  \ ao \u2019Lay Tompo lehibe.\nJesosy Kristy Ilay Masoandro\nMamelona fanahy ka:\
  \ \xAB O, endrey\xBB.\n\n3\nFahasambarana feno tokoa\nSy fifaliana safononoka,\n\
  Ny tebiteby ahiahy koa,\nRaha ao am-po Jeso, dia afaka.\n\n4\nRaha toa saron-drahona\
  \ ny andro\nKa misy ady tena sarotra,\nTokiko dia Ilay Masoandro:\nTonga ao am-po\
  \ hanala tahotra."
id: 536
key: G
title: MAZAVA SY MAMIRATRA

content: "1\nNisoka ve \u2018zany masoandro\nHitsaharan\u2019ny voary izao?\nMirotsaka\
  \ kosa ny ando soa,\nHanondraka re ny asanao.\n\n2\nJehovah Tompo Ianao Mpiaro,\n\
  Isaoranay ny anaranao;\n\u2019Reo soa be ary ny antra maro,\nDia fanomezana lehibe.\n\
  \n3\nMilatsaka ny alina izao,\nKa asandrato ny lohanay,\nHitalaho amin\u2019ny Mpamonjinay,\n\
  Mba homeny fiadanana.\n\n4\nHikitroka re ny haizim-pito\nTsy misy \u2019zay hatahoranay;\n\
  Fa ny Mpiandry eto anilanay,\nJesosy Tompo, no tokinay."
id: 544
key: Ab
title: NISOKA VE MASOANDRO

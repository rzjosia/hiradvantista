content: "1\nAndro malaza sy mendrika soa\n\u2018Lay andro \u2018zay nitsaharan\u2019\
  ny Ray.\nNy zava-boahary he mifaly avokoa\nHe! Faly fa hiala sasatra indray.\nRy\
  \ Zanahary, Tompo tia \xF4!\nAmpifalio izao ny fonay,\nMba tsy hanadino ny fombanao.\n\
  Tsy hanadino ilay hatrizay,\nIlay Sabata na tao ho anay,\n\u2018Lay tsangam-baton\u2019\
  ny Ray.\n2\nAndro tsy tontan\u2019ny ela hatrizay\nNa dia natopan\u2019ny onja aza\
  \ izao.\nAndro natao hamantarana izay,\nIreo vahoaka manaraka Anao.\nRy Zanahary,\
  \ Tompo tia \xF4,\nAmpifalio izao ny fonay,\nMba tsy hanary ny fombanao.\nTsy hanadino\
  \ ilay hatrizay,\nIlay Sabata hamantarana anay,\nIlay famantaran\u2019ny Ray.\n\
  3\nO! andro masina, kanto tokoa,\nMamirapiratry ny endrikao,\nAndraisanay fitahiana\
  \ sy soa.\n\u2018Lay andro masina izay manavao.\nRy Zanahary, Tompo tia \xF4,\n\
  Ampifalio izao ny fonay,\nMba tsy hanary ny fombanao.\nTsy hanadino ilay hatrizay,\n\
  Ilay Sabata hanamasinana anay,\nSy manavao ny fonay."
id: 225
key: Bb
title: ANDRO MALAZA

content: "1\nEfa anananao ve\nNy fiadanan\u2019ny fo\n\u2018Zay atolotr\u2019i Jeso\
  \ izao?\n\u2018lay fitiavany be,\nMahatoky tokoa,\nMoa ve efa noraisinao?\n\nAtolory\
  \ anio, ho fanatitra soa,\nNy fonao, fa iriny izao\nEny ny andronao koa,\nDia ilainy\
  \ avokoa,\nMoa tsy omenao hatrizao?\n\n2\nEfa anananao ve\n\u2018Zany herin\u2019\
  ny fo\n\u2018Zay atolotr\u2019i Jeso izao?\nNy fitiavany re,\nManda mafy tokoa\n\
  Fiarovana mafy ho anao\n\n3\nEfa anananao ve\nHo fiainan\u2019ny fo\n\u2018Zay atolotr\u2019\
  i Jeso izao?\nNy fitiavan y anie\nTena aina tokoa\n\u2018Zay hamelona re ny ainao"
id: 114
key: F
title: EFA ANANANAO VE

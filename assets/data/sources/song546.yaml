content: "1\nJesosy \xF4, hariva ny andro;\nMitoera aminay\nEfa hidify izao ny masoandro,\n\
  Matahotra izahay.\nHiari-tory foana izahay\nRaha tsy Ianao no miambina anay.\nJesosy\
  \ \xF4, meteza hitoetra\nEty an-dasinay.\n\n\n2\nJesosy \xF4, Ianao no mazava,\n\
  Hiposaka aminay\nNy tahotra hisinda, ho rava,\nHo sambatra izahay.\nNy tsy finoana,\
  \ esory aminay\nO! misehoa mba ho tokinay\nJesosy \xF4, Ianao no antenaina\nIanao\
  \ no aronay."
id: 546
key: G
title: "JESOSY \xD4, HARIVA NY ANDRO"

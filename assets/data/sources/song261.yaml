content: "1\nRaiso aho, Tompo \xF4!\nFa te ho mpanomponao;\nRaiso koa ny androko,\n\
  Ka anarano fo izao.\n2\nRaiso re ny tanako\nMba hanao ny asanao;\nRaiso koa ny tongotro\n\
  Ho fanirakirakao\n3\nRaiso ny fahaizako\nEnto mba hanaja Anao,\nRaiso koa ny volako\n\
  Ho Anao tokoa izao.\n4\nRaiso re ny vavako\nHampiseho ny hafatrao;\nRaiso koa ny\
  \ feoko\nHo mpanandratra Anao.\n5\nRaiso ny fanahiko\nDiovy ho tempolinao,\nRaiso\
  \ aho, Tompo \xF4!\nHo Anao mihitsy \u2018zao\n6\nHo Anao manokana.\nRy Mpamonjy,\
  \ Tompo soa\nHo Anao dia Anao tokoa\nHo Anao mandrakizay"
id: 261
key: Ab
title: "RAISO AHO, TOMPO \xD4"

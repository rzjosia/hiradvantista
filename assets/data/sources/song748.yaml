content: "1\nO! ry fanahiko, derao Jehovah\nAry izay rehetra ato anaty\nDerao ny Anarany\
  \ Masina.\nAndriamanitra fanantenana\nMameno soa ny andronao rehetra,\nKa isaory,\
  \ \xF4! Ry fanahiko.\n2\nNavelany ny helokao rehetra\nTsy mba nisainy ireo helok\u2019\
  ota\nSitrany daholo ny rofinao\nNy faty tsy ho tahotrao intsony.\nMatoky ianao akaiky\
  \ Azy\nHodidinin\u2019ny fitiavany.\n3\nMalala-tanana Andriamanitsika\nKa ampoky\
  \ ny soa ny vahoaka,\nTsy mba maro teny fa mi zara\nRariny an\u2019izay ampahoriana,\n\
  Hery ho an\u2019izay mangozohozo\nHe! Famindram-po tena lehibe\n4\nRy olombelona\
  \ marefo aina\nAhitra ihany isika izao no et \u1EF3;\nTsy mateza fa vonin\u2019\
  ahitra\nPaohin\u2019ny rivotra koa dia lasa.\nKa na ny tany naniriany aza\nTsy mahalala\
  \ ny fisiany\n5\nAminao kosa ry Mandrakizay \xF4!\nDia mandrakizay ny indrafonao;\n\
  Tovinao ny fampanantenanao;\nArovanao izay matahotra Anao\n\u2019Zay mankat\xF4\
  \ ny hasin\u2019ny lal\xE0nao\nKamitandrina \u2019zay voahosotrao.\n6\nRay manadino\
  \ ireo fahotana\nNataontsikazanany malala\nRaisiny tokoa izay mibebaka\nSatria fantany\
  \ ny toetsika.\nFa vovoka nalaina tamin-tany\nKa dioviny amin\u2019indrafo."
id: 748
key: G
title: O! RY FANAHIKO

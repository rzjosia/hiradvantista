content: "1\nRy Tompo \xF4, tariho ny tanindrazanay,\nNy sainay atodiho fa tena tianay,\
  \ hanaiky ny\nmazava omen\u2019ny Teninao,\nKa tsy hisalasala hanara-dia Anao.\n\
  Tantano re, ry Tompo hanao ny sitrakao ,\nHo vonona hanompo handray ny hafatrao.\n\
  Ny didinao rehetra nomenao fahizay,\nNo aoka mba ho fetra hotanterahanay.\n\n2\n\
  Ry Tompo \xF4, vimbino ny tanindrazanay\nArovy sy tsimbino mba hiadananay.\nOmeo\
  \ saina hendry ireo mpitondra anay,\nHahaizanay mikendry \u2019zay hahasoa anay.\n\
  Raha sendra ka variana tsy mahatsiaro Anao\nFohazy mba ho liana handray ny hevitrao,\n\
  Ny sitrakao rehetra no tena sitrakay\nFa io no tarigetra \u2019zay hotratrarinay.\n\
  \n3\nRy Tompona y malala, ry Vonivatonay,\nTariho lalandava ny tanindrazanay.\n\
  Ny herinao rehetra, ny voninahitrao,\nNo aoka mba hitoetra, ho tazanay izao\nIrinay\
  \ Tompo tsara hohamasininao,\nHandraisanay anjara ho eo anilanao.\nVonjeo ny Malagasy\
  \ ho olonao tokoa,\nKa tsy hila silasy hanaraka ny soa."
id: 747
key: F
title: "RY TOMPO \xD4, TARIHO"

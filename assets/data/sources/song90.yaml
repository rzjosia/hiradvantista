content: "1\nMisaotra Anao \u2018zahay, ry Ray,\nNoho ny Teninao\n\u2018Zay nampiseho\
  \ taminay\nNy Fitiavanao,(ry Ray).\nNa betsaka ny helokay\nTeo anatrehanao, (ry\
  \ Ray).\nDia Kristy \u2018lay Mpisolonay\nNifona taminao.\n\n2\nMitebiteby fatratra\n\
  Sy kivy mafy koa,\nTsy nanana halahatra\nFa meloka tokoa (izahay)\nKanefa injao\
  \ ny Zanakao\nFa mitaraina hoe (ho anay)\n\xABRy Ray malala, avelao\nNy helony anie\xBB\
  .\n\n3\nAtolotra an-tsitra-po,\nAm-pitiavana,\nNy fonay sy ny saina koa\nKa aza\
  \ lavina (tokoa)\nNy sitra-po sy didinao\nNo ankatoavinay (indray)\nNy herin\u2019\
  ny Fanahinao\nAtaovy aminay."
id: 90
key: Db
title: "MISAOTRA ANAO \u2018ZAHAY"

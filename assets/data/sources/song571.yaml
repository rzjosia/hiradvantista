content: "1\nEo anoloan\u2019izao nofo izao\n\u2019Zahay misaotra Anao ry Ray\nFa\
  \ mbola velona sy toy izao\nNa dia ao koa ny ota maronay.\nNa malahelo noho ny fisarahana\n\
  Amin\u2019ny havana malalanay\nNy fonay, ry Ray, \xF4! mamahana\nAmin\u2019ny teny\
  \ natao ho anay\n\n2\nHaterinay ny nofony ho ao\nAn-tany nanalana azy\nKa ao no\
  \ hiandrasana Anao\nAmbara-panangananao azy.\nRehefa tonga any am-parany Ianao,\n\
  Hitondra fandresena ho anay,\nHampaneno ny trompetranao,\nO! atsangano koa \u2019\
  ty havanay.\n\n3\nRy Tompo \xF4! Ampionony re\nIzao ny fo hanompo Anao\nFa ny adidinay\
  \ dia mbola be\nEo amin-kavana sy aminao.\nO! aoreno ny finoanay Anao\nKa andrandrao\
  \ izao ny masonay\nHijery ny fihavianao\nHitondra famonjena ho anay."
id: 571
key: F
title: "EO ANOLOAN\u2019IZAO NOFO IZAO"

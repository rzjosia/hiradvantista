content: "1\nNy fitahianao re, ry Tompo tia,\nNo mba arotsahy aminay eto anio\nIreo\
  \ tsora-kazo manitsy ny dia\nIsaoranay Anao ka avia mba ampio.\n\n2\nIanao izay\
  \ Mpitarika tsara indrindra\nTsy mba mahafoy fa mitantana anay\nFa he mampahery\
  \ ary mampirindra\nNy dia ho tody ao ho mandrakizay.\n\n3\nIreo fanenjehana dia\
  \ tsy mankaiza\nKa tsy hampimalo anay olonao\nFa ho voninahitrao na aiza na aiza\n\
  \u2018Zahay ho tena vavolombelonao."
id: 240
key: D
title: NY FITAHIANAO RE

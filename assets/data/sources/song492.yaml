content: "1\nNa dia mafy ny ady ataoko,\nNa dia sarota tokoa ny dia;\nNa dia takona\
  \ ny eo anoloako.\nDia jereko ny Mpamonjy tia.\n\nHojereko ny tavan\u2019ny\nMpamonjiko,\n\
  Ilay tava feno fitia,\nDia ho lasa tokoa ny aizim-pito\nKa hazava ny l\xE0lako ety.\n\
  \n2\nHobanjiniko hatrany ny Tompo\nAmin\u2019ny fihazakazahako;\nKa na hisy ny ratsy\
  \ hisoko,\nTsy ho voafingana ny tongotro.\n\n3\nRaha mitatao ny raho-mainty,\nRaha\
  \ misy rivo-doza be;\nRaha milatsaka ny oram-baventy,\nHoy aho hoe : \xABTompo \xF4\
  , mamonje!\xBB\n\n4\nKely sisa aho dia hanoloana\nAn\u2019Ilay tsy manam-paharoa;\n\
  Ka ny maso fa tsy ny finoana\nNo hijereko ny Tompoko."
id: 492
key: F
title: NA DIA MAFY NY ADY ATAOKO

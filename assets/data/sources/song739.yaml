content: "1\nHaleloia, asandratray\nHidera Anao Mpanavotray!\nFa resinao izao ny fasana,\n\
  Misokatra ny lalana\nHidiranay an-danitra\nIsaoranay mandrakizay doria.\n\n2\nAnjely\
  \ masina iray\nIzay iraka avy tamin-dRay,\nNiantso mafy ka niteny hoe:\nRy Jeso\
  \ Zanaka, henoy:\nMiantso Anao ny Ray izao\nO, mitsang\xE0na re fa velona!\n\n3\n\
  He! Faly izahay izao\nRy Tompo sy Mpanavotra\nFa hosokafanao ny fasanay,\n\u2019\
  Zahay izao hiakatra\nFa tonga ny Mpanavotray\nHe! Dera, laza ho Anao. Amena!"
id: 739
key: C
title: HALELOIA, ASANDRATRAY

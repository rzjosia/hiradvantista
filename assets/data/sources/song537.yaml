content: "1\nMisaotra Anao, ry Ray,\nNofohazinao indray.\nNy andon\u2019ny maraina\n\
  Mamelona ny saina.\nTokinay \u2019zao hita izao\nFa Ianao dia tsy mandao.\n\n2\n\
  Ny hira tian-katao,\nNy hankalaza Anao\nFa nomenao ny hery\nKa tsy hiasa irery.\n\
  Ny anjely irakao\nIndreo koa alefanao.\n\n3\nTantano Tompo \xF4,\nNy zanakao anio\n\
  Hitory famonjena\nHandeha tsy hivena\nFa hanao ny asanao\nIzahay mpanomponao.\n\n\
  4\nVimbino izahay\nAnio, rahatrizay,\nNy Tavanao, ry Rainay,\nNo aoka hialoha\n\
  Dia hatoky izahay\nFa Ianao no aminay."
id: 537
key: G
title: MISAOTRA ANAO, RY RAY

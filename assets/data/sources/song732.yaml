content: "1\nMamaky ny onja tokoa izao\nNy sambon\u2019ny fiainanay\nAo misy harambato\
  \ \u2019zay miafina\nKa mety hampidi-doza anay.\n\nJeso mpamilinay\n(Jeso mpamily\
  \ ny sambonay)\nIzay tena mahay.\n(Mpamily ny sambo \u2019zay tena mahay)\nHisosa\
  \ faingana ilay sambonay\nJeso Kapiteny no mitondra azy;\nIzahay faly manantena\n\
  Ho tody soa ar \u1EF3.\n\n2\n\u2019Reo onja vaventy \u2019zay mampanahy\nMampihorohoro\
  \ tokoa\nHo sahy izahay raha ao Jesosy\nHo tony dia tony ny fonay.\n\n3\nNa hifofofofo\
  \ aza re izao\n\u2019Lay rivo-mahery tsy toha\nRaha mbola Jeso no ao an-tsambo ao\n\
  Hisinda ny loza mahazo."
id: 732
key: B
title: MAMAKY NY ONJA

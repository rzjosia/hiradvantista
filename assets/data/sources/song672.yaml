content: "1\nHe! Ny ranao mikoriana\n\u2019Zay hosotroikore anio\nItony ratrako mangina\n\
  Tsaboy ho tena voadio\nNy onjan-tsentonao mipaka\nAt\u1EF3 am-poko ry tsy mandao\n\
  Ho vonona aho hampanjaka\nNy fitiavanao.\n\n2\nJereko Jeso ny fantsika\nMilentika\
  \ any anaty tokoa\nIndrisy re ny halemeko\nTsy mahatsapa izany koa\nNy lefona izay\
  \ mitsatoka\nDia tsaroako loatra izao\nRy Tompo tia sy Mpanjaka\nRy Mpandefitra\
  \ \xF4.\n\n3\nIlay nasiana, nororana,\nNy nofonao \u2019zay noratrana\nMoa tsy milaza\
  \ amiko izao\nFiaraha-mihinam-baovao\nFiraisa-mamy dia mamy,\nNy latabatrao re ry\
  \ Tompo,\nMampianatra ahy hankamamy\nNy firaisana."
id: 672
key: Eb
title: HE! NY RANAO MIKORIANA

content: "1\nEndrey, tsy takatry ny saiko loatra\nNy fitiavanao, ry Jeso \xF4\nNafoinao\
  \ ny ainao\nHanavotra ahy noho ny heloko.\n\n2\nEndrey, tsy haiko hadinoina re\n\
  Ny fijalianao tao Kalvar \u1EF3\nNiaritra ny mafy Ianao\nNa dia Zanak\u2019Andriamanitra.\n\
  \n3\nNangorohoro irery Ianao\nNisento irery tao Getsemane\nNy latsa, eso, ny satro-tsilo\n\
  Dia maneho fa tia ahy Ianao.\n\n4\nKoa indro raiso re, ry Tompo\nNy tenako izao\
  \ mba ho Anao\nNa dia mpanota, \xF4! Raisonao re\nFa voavidin\u2019ny ranao soa."
id: 613
key: C
title: ENDREY, TSYTAKATRY

content: "Venteso \u2019zao rankizy\n\u2019Lay hira maminao\nFa tia zaza Izy\nJesosy\
  \ Tomponao\nDerao ka ifalio\nFa mendrika Azy \u2019zany.\nLazao ka ihobio\n\u2019\
  Zany fitiavam-be\n2\nIanao ry tanora\nTiany ho sakaizany\nKa tonga izao ny ora\n\
  Hanompoana Azy izao\nAvia, \xF4 malakia,\nFa maro ny adidy\nEfao, eny vitao\nNy\
  \ asa nekenao\n3\nIanao no olom-bery\nTiany havotana.\nTsy foiny ho irery\nNy ota,\
  \ loza anie.\nIalao ny ota anio\nManimba ny fanahy\nEkeo ka mba fidio\nJeso Mpanafaka.\n\
  4\nIsika novonjena\nMba miezaha re\nHanampy tsy terena\nNy olo-marobe\nTorio, eny\
  \ lazao\nIzay tsy mbola nandre\nTorio, eny ambarao\n\u2019Lay fiadanam-be."
id: 574
key: C
title: "VENTESO \u2019ZAO RANKIZY"

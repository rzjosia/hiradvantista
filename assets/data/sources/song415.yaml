content: "1\nJehovah \xF4! Ianao mandinika ahy\nKa fantatrao ny toe-piainako\n:,:\
  \ Ny fo sy saina mbamin\u2019ny fanahy\nTsy miafina Aminao, ry Tompoko! :,:\n\n\
  2\nKa na mipetraka aho, na mandeha\nIzay rehetra ataoko hitanao,\n:,: He, fantatrao\
  \ ny lalana haleha,\nNy androko dia eo an-tananao. :,:\n\n3\nNa velona aho, eny,\
  \ na maty aza,\nNy tenako dia eo imasonao,\n:,: Ka toerana aiza, lalana mankaiza\n\
  No hialako tsy ho hitanao? :,:\n\n4\nRy Tompo! Tena mahagaga loatra\nNy asanao sy\
  \ ny fisainanao;\n:,: Tsy misy saina mety mahatratra\nNy fahendrenao sy ny herinao.\
  \ :,:\n\n5\nIzao no hany zavatra iriako:\nVelaro indrindra ny fi tiavanao,\n:,:\
  \ Hahaizako hametraka ny foko\nHionona eo am-pelatananao. :,:"
id: 415
key: G
title: "JEHOVAH \xD4!"

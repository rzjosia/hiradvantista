content: "1\nMihir\xE0fihiram-pifaliana\nHankalaza Ilay Tomponao\nAsandrato feo fiderana.\n\
  Hoby, Hosana no atao.\n\nDerao (derao), derao (derao)\nNy Tompo Mpanavotra anao\n\
  Hirao (hirao), hobio (hirao),\nJehovah Mpamorona anao.\n2\nKa aoka ny feo fifaliana\n\
  Hisandratra ambony ao.\nHanako ho re eran-tany,\nHanambara fitia manavao.\n3\nIsika\
  \ dia olom-bonjena,\nFirenena \u2018zay voatokana,\nNavotana tao Gologota;\nJesosy\
  \ no nanafaka.\n4\nNamangy antsika tokoa\nNy Tompon\u2019ny lanitra soa.\nNomeny\
  \ ny fanantenana,\nHandova ilay tany vao.\n5\nRy Tompo Mpandahatra hendry\nIndreto\
  \ \u2018zahay zanakao.\nHo tena mpanompo voatendry\nHanoa sy hanaraka Anao."
id: 200
key: Bb
title: "MIHIR\xC0 FIHIRAM-PIFALIANA"

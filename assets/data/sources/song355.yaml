content: "Reko androany, Jesosy tia,\nFa lehibe ny fitiavanao\nFitiavana avo sy ho\
  \ doria\nAtolotra ahy ratsy izao.\nEkeko, Tompo ny famonjena,\nNa dia tsy mendrika\
  \ aho izao.\nAtaoko anio \u2019lay fanekena\nFa hatrizao dia ho Anao.\n2\nReko androany,\
  \ Jeso Mpamonjy,\nFa na izaho irery aza re,\nNo hany very ka nila vonjy,\nHo nafoinao\
  \ ny ainao e!\nVoasintona aho hanolo-tena,\nHo velona sy ho faty koa,\nHo Anao Jeso\
  \ \u2019zay famonjena\nO! raiso ho Anao tokoa.\n3\nReko androany fa miandry ahy\n\
  Hanolo-tena mba ho Anao\nIanao Jesosy, ka toa manahy\n\u2019Ndrao diso aoriana aho\
  \ izao.\nTsy rahampitso, anio ry Tompo,\nNy tenako ho fanatitra;\nAnao tontolo,\
  \ ho tia hanompo,\nNa ory, na finaritra.\n4\nReko androany, fa vetivety\nIanao Jesosy,\
  \ ho avy indray,\nHampody izay rehetra nety\nNano lo-tena ho amin-dRay.\nO! mba\
  \ tsarovy, Mpamonjy tia,\nIzaho fa efa navotanao,\nAnao tontolo sy ho doria,\nJeso\
  \ malala, entonao."
id: 355
key: Db
title: REKO ANDROANY

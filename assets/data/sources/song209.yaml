content: "1\nMisy toerana mamin\u2019ny foko,\nTsy hohadinoiko mandrakizay;\nFiangonana\
  \ soa ka koloiko,\nTsy afoiko fa tranon\u2019ny Ray.\n\n(Koa andeha re ho ao ianao)\n\
  Asaiko ianao mba handroso\nHamangy ny fiangonanay.\nFiangonana soa ka koloiko,\n\
  Tsy afoiko fa tranon\u2019ny Ray.\n\n2\nRaha sehatra ny ady mafy\nNy fiainana diavinay;\n\
  Tsy manahy fa Jeso manafy\nHery vaovao ny fiangonanay.\n\n3\nFitiavan\u2019ny mpirahalahy,\n\
  Fifalian\u2019nyfanaovan-tsoa;\nValim-bavaka omen\u2019ny Fanahy,\nSamy hitanay\
  \ ao avokoa.\n\n4\nTsy ho ela izahay dia hifindra\nFa ho avy Ilay Tomponay,\nKa\
  \ halaza sy tena hirindra\nFa voavonjy ny fiangonanay."
id: 209
key: Bb
title: "MISY TOERANA MAMIN\u2019NY FOKO"

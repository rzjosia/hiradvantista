content: "1\nEo Aminao, ry Mpamonjy malala,\nEo Aminao izay feno ny soa,\nEo no aleha\
  \ tsy hisalasala,\nEo hianinan\u2019ny fonay tokoa.\n\nEo Aminao, Jesosy \xF4,\n\
  Fanantenan\u2019ny very\nEo Aminao, Jesosy \xF4,\nNo misy toky sy hery.\n2\nEo Aminao,\
  \ raha mamely Satana\nKa manangoly handavo anay;\nIanao irery no afaka hitana\n\
  Eo Aminao dia handresy izahay.\n3\nEo Aminao, raha vesaran\u2019ny ota\nKa toa hilofika\
  \ re izahay\nEo Aminao, ry \u2019Lay antra mpanota\nEo Aminao no fitsaharanay.\n\
  4\nEo Aminao, raha mandrahona ny andro\nKa feno tahotra re ny fonay,\nEo Aminao,\
  \ ry Ilay masoandro,\nNo hiverenan\u2019ny toky indray.\n5\nAny Aminao, tsy ho ela\
  \ intsony,\nAny Aminao, ho mandrakizay,\n\u2019 Ndrey ny hasambarana any ambony\n\
  Any Aminao, Tompo, ho any izahay!\nHahita Anao, Mpamonjy \xF4,\nRy tokinay s y hery,\n\
  Hahita Anao, Jesosy \xF4,\nAnao, Mpitia olom-bery."
id: 421
key: Eb
title: EO AMINAO, RY MPAMONJY MALALA

content: "1\nMpamonjiko feno hanitra\nSy voninahitra;\nNa deraina tao an-danitra,\n\
  Dia tsy niahotra.\n\nFa indro nifidy ho ory\nNoho ny heloko;\nNandao ny lapa ivory\n\
  Jesosy soloko.\n\n2\nFa ny voninahitry ny Ray\nIzay nananany\nNo efa nilaozany handray\n\
  Ny jalin-janany.\n\n3\nKoa iza re no hahasaraka ahy\nAmin\u2019ny herinao\nFa ny\
  \ saina, tena sy fanahy\nNo niantohanao.\n\n4\nAndrandraiko an-karavoana\nNy fiavianao\n\
  Ny halemeko hosoloana\nNy voninahitrao."
id: 668
key: Eb
title: MPAMONJIKO FENO HANITRA

content: "1\nHe! misy loharano soa,\nMangarangarana madio;\nMiboika tsy ho ritra koa\n\
  Avia hatoninao anio,\nNy lalana mankeo mazava\nSy feno fitahiana,\nNa dia zazakely\
  \ aza\nHanovo am-pifaliana.\n2\nAndeha hisotro ranon\u2019aina\nIzay mangetaheta\
  \ re,\nFanahy kivy, mitaraina,\nSatria vesaran\u2019entam-be\nFiononana sy hery\
  \ vaovao,\nFianana mandrakizay\nAtolotra tokoa ho anao\nAvy eo am-pelatanan-dRay.\n\
  3\n\u2019Lay hazo tanam-bokovoko\nAn-tampon\u2019ny havoana ery\nMisintona izao\
  \ ny foko\nHanatona eny Kalvary.\nMiboika eo \u2019lay loharano\nMitondra aina,\
  \ hery koa,\nAvia, hisotro isan\u2019andro,\nHigoka eo, hanaram-po."
id: 307
key: C
title: HE! MISY LOHARANO SOA

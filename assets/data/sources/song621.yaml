content: "1\nTano aho ry Tompo Andriamanitra \xF4,\nNy tenako rehetra no omeko Anao.\n\
  Raiso koa ny foko ho Anao, Jeso\nFa sambatra izay miaraka Aminao.\n\nNy ilaiko rehetra\
  \ dia anananao,\nOmenaoahy ny fahasoavanao,\nNy fiadananao iainako tokoa Jesosy\
  \ \xF4\nTsy manan-java-mahory \u2019zay eo Aminao\n\n2\nFa ny fahoriana sy ny ahiahy\n\
  Tsy fantatr\u2019izay mitoetra eo akaikinao\nFa tsy misy loza \u2019zay mety hanjo\n\
  Izay miaraka Aminao ka tia Anao\n\n3\nSambatra izay eo anilanao\nIzay miaraka Aminao\
  \ sy tantananao.\nFifaliana feno tokoa, Jeso,\nSatria izaranao ny fiadananao."
id: 621
key: Eb
title: TANO AHO RY TOMPO
